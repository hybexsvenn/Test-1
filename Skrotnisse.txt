Den ursprungliga bilderbokens handling är, på grund av sin korta längd, ganska enkel, och var tvungen att broderas ut och utvecklas för att rymma stoff till en hel TV-serie. Det finns inte mycket likhet mellan boken och tv-serien handlingsmässigt.
Kalles föräldrar ska åka på semester, så Kalle får bo hos farbror Nisse, som äger en skrotgård. Nisse har tänkt bygga en hjulångare, och resa till Afrika. Med på resan följer gubben Kvarnsten, en märklig man som säger sig vara trollkarl. De ger sig sedan iväg mot Afrika, och ut på ett kort men märkligt äventyr.
