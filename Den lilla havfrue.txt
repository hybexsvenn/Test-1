Den lille havfrue (svenska: Den lilla sjöjungfrun) är en bronsskulptur av Edvard Eriksen på Langelinie i Köpenhamn.
Den lille havfrue avbildar en sjöjungfru och sitter på en sten vid vattenbrynet. Modell var Edvard Eriksens hustru Eline Eriksen och verket avtäcktes den 23 augusti 1913. Edvard Eriksen skapade skulpturen efter H.C. Andersens saga, inspirerad av balettdansösen Ellen Price, som utförde sjöjungfruns roll på Det Kongelige Teater i Köpenhamn.
Verket har vid flera tillfällen utsatts för vandalism. Den första gången var den 25 april 1964, då någon sågat av hennes huvud. I mars 2007 målades sjöjungfrun rosa.[2]
Skulpturen på Langelinie är en kopia av originalskulpturen, som ägs av bildhuggaren Edvard Eriksens arvingar. Ytterligare exemplar finns i Solvang i Kalifornien i USA, i Kimballton i Iowa i USA, på Forest Lawn-kirkegården i Glendale i Kalifornien och i Vancouver i Kanada.[3]
Cornelia Parker gjorde 2011 en liknande skulptur, som finns i Folkestone i Storbritannien, Folkestone Mermaid
